x SIXTI V V

catholicam merita congruis honoribus exornare, praeter alia hoc jussit atque decrevit,
ut illius festus dies quotannis duplicis Officii ritu ad instar sanctoruni quatuor Ecclesiae
Doctorum perpetuo celebraretur: quod et S. Bonaventurac Doctori eximio tribui debere
aequum profecto existimamus, cum tam multa intereos virtutis , sanctitatis, doctrina} ,
meritorum conjunctio ‚ et similitudo intercedat. IIi enim sunt duae olivae , et duo cande-
labra in domo Dei lucentia, qui et charitatis pinguedine, ct scicntia} luce totam Eccle-
siam collustrant : hi singulari Dei providentia eodem tempore tanquam duae stellae exo-
rientes ex duabus clarissimis regularium ordinum familiis prodierunt , quae. sanctae
Ecclesiae ad catholicam Religionem propugnandam maxime utiles, etad omnes labores,
et pericula pro orthodoxa fide subeunda paratae semper existunt, ex quibus tanquam ex
fertili et bene culto solo quotidie per Dei gratiam secundm, ct fructuosae plantae pro-
creantur, hoc est viri doctrina et sanctitate praestantes , qui Petri naviculae tot fluctibus
agitatre, et Romano Pontifici, ejus clavum non sine magna sollicitudine tenenti, fortem
et fidelem operam navant. Hi duo Sancti ‚ cum essent coaevi , iisdemque studiis dediti,
condiscipuli, simul magistri, pari ratione a Gregorio X, summo Pontifice, cum ambo
ad Concilium evocarentur, honorati, et in hujus vitae peregrinatione fraterna charitate,
spirituali familiaritate, sanctorum laborum societate valde conjuncti fuerunt, et denique
pari gressu ad coelestem patriam commigrante& pariter felices et gloriosi illa sempiterna
beatitudine perfruuntur, ubi eodem charitatis affectu, ut pie credimus, pro nobis in hac
lacrymarum valle laborantibus orant , divinamque opem implorant , ut merito idem
Sixtus IV hos duos Sanctos persimiles, et quasi geminos in Christo fratres agnoscens ,
statuerit S. Bonaventuram consimili venerationis et honoris praerogativa, atque sanctus
Thomas , decorandum esse. Quod igitur a nobis, et seraphici ordinis charitas, et sancti
Bonaventurae meritorum magnitudo , et catholicae Ecclesiae, cujus gubernacula nobis
licet immerentibus a Deo commissa sunt, utilitas, et aediticatio requirit, habita super his
omnihus cum vcneraldhbus fratribus nostris S. R. E. Cardinalibus deliberatione matura,
de eorumdem consilio, et unanimi assensu , et ex certa nostra scientia, ac de attributae
nobis apostolicae potestatis plenitudine, hac nostra perpetuo valitura constitutione ‚ doc-
trinam ipsius S. Bonaventurae a supradictis praedecessoribus nostris Clemente IV, Gre-
gorio X et Sixto IV laudatam, in Concilio Lugdunensi maxime spectatam, in Florentino
etiam ad res difficiles explicandas adhibitam, gravissimorum virorum auctoritate ‘testifi-
catam, et commendatam , et eximio Ecclesiae Doctore dignam, nos quoque plurimum in
Domino laudamus, et commendamus; ac litteras ejusdem Sixti IV, quas pro expressis
hoc loco haberi volumus, excepta ejus ordinatione de festo die S. Bonaventuree secunda
Dominica Julii celebrando, harum tenore approbanteS, et innovantes, ipsum S. Bona-
venturam jure sanctorum Doctorum consortio ab eodem Sixto IV adscriptum, et connu-

meratum , auctoritate apostolica, tenore praesentium , rinter praecipuos et primari05‚ qui

