ΧΠ SlXTI V LITTERAE.

die festo a primis vesperis usque ad occasum solis ejusdem diei devote visitaverint, pias
inibi ad Deum preces, prout sua cuique suggeret devotio, effundentes, decem annos, et
totidem quadragenas de injunctis eis, seu alias quomodolibet debitis poenitentiis per
praesentes litteras perpetuo duraturas, quas sub quibusvis indulgentiarum revocatio-
nibus, vel limitationilms nullo modo comprehendi volumus, misericorditer in Domino
relaxamus. Quocirca fraternitati , ct discretioni vestra] apostolica: scripta mandamus, ut
praesentes litteras, et in eis contenta quaecumque in suis quilibet provinciis, civitatibus,
ecclesiis, et dioecesibus solemniter publicari, et ab omnibus personis ecclesiasticis 5111011-
laribus, et quorumvis ordinum regularibus ubique locorum, et gentium inviolate per-
petuo observari procurent. Volumus autem, ut earumdem praesentium transumptis
etiam impressis manu alicujus notarii publici subscriptis , et sigillo alicujus persona> in
dignitate ecclesiastica constituta} munitis, eadem prorsus fides ubique adhibeatur, qum
ipsis praesentibus adhiberetur, si essent exhibitae , vel ostensae. Nulli ergo omnino homi-
num liceat hanc paginam nostrarum, approbationis, innovationis, decretorum, declara-
tionis, voluntatum, praecepti , concessionis , elargitionis , relaxationis, et mandati
infringere, vel ei ausu temerario contraire. 51 quis autem hoc attentare praesumpserit,
indignationem omnipotentis Dei, ac beatorum Apostolorum Petri et Pauli se noverit
incursurum. Datae Romae apud Basilicam 55. xn Apostolorum, anno Incarnationis
Dominicae millesimo quingentesimo octuagesimo septimo, pridie Idus martii, Pontifica-

tus nostri anno tertio.

