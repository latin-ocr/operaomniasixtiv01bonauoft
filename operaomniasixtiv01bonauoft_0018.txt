vi SlXTl V

sanctorum Patrum lectione, et scholasticae Theologiae pernecessaria disciplina Alexandro
de Ales magistro , insigni illius aetatis Theologo , diligentissime versaretur, brevi tem-
poris spatio, excellentis ingenii bonitate, assiduo labore, et, quod caput est, gratia Spi-
ritus Sancti , qui vas aureum in honorem electum omni ex parte formabat, tantos pro-
gressus fecit, et ad tantam doctrinae perfectionem pervenit, ut Doctoris, et Magistri
insignibus in celeberrimo Parisiensi Gymnasio solemni more decoratus, sacram Theolo-
giam ibidem publice professus sit. Tantam vcro laudem in interpretandi munere , et in
universae Theologiae scientia est consecutus , ut viri doctissimi ejus doctrinam , et erudi-
tionem admirarentur. Et quidem multiplices sancti viri lucubrationes, et praeclara
scripta, quae adhuc magna Ecclesiae utilitate, et non mediocri Dei beneficio exstant,
quaeque et nostrae, et superiorum aetatum viri eruditi multo curn fructu semper legerunt,
et magnopere comprobarunt, quantus ille in Theologia fuerit, satis declarant. Ea enim
divini ingenii sui monimenta posteris reliquit, quibus perdifficiles , et multis obscurita-
tibus involutae quaestiones magna optimorum argumentorum copia, via, et ordine, enu-
cleate, ac dilucide explicantur, fidei catholicae veritas illustratur, perniciosi errores, et
profana: haereses profligantur, et piae fidelium mentes ad Dei amorem, et coelestis patriae
desiderium admirabiliter inflammantur. Fuit enim in S. Bonaventura id praecipuum,
et singulare, utnon solum argumentandi subtilitate, docendi facilitate, definiendi solertia
praestaret, sed divina quadam animos permovendi vi excelleret : sic enim scribendo cum
summa eruditione parem pietatis ardorem conjungit, ut lectorem docendo moveat, et in
intimos animi recessus illabatur, ac denique seraphicis quibusdam aculeis cor compungat,
et mira devotionis dulcedine perfundat 3 quam sane gratiam in ejus ore, et calamo dif-
fusam admirans praedecessor noster Sixtus IV Pontifex illud dicere non dubitavit, Spi-
ritum Sanctum in eo locatum videri. Cum igitur servo fideli tam multa , et praeclara a
Domino talenta essent credita , ut illis ad fratrum utilitatem exercendiS, et negotiandis ,
coelestis gratiae thesauros amplificaret, divino consilio et summo totius sui ordinis con-
sensu , Romae Minister generalis septimus post beatum F ranciscum est factus: quo in
officii munere non solum prudentiam, vigilantiam, sollicitudinem praestitit, sed tanto
fraternae charitatis ardore exarsit, tantaque christianae humilitatis demissione fratribus
inservivit, ut in eo illud Salvatoris agnosceretur z Qui major est in vobis, sit vester mi-
nister. Quin et piae memoriae praedecessor noster Clemens Papa IV, qui sanctum virum
valde dilexit, et ejus doctrina est mirifice delectatus, ut tam excellens virtus, et pru-
dentia ad multorum utilitatem latiori in campo excurreret, insignem Eboracensem
archiepiscopatum ei obtulit. Ille vero cum se a seraphicae paupertatis complexu divelli
non facile pateretur, oblatam dignitatem modeste, atque humiliter recusavit. Ceterum
cum Gregorius X summus Pontifex ob gravissimas christianae Reipublicae causas Conci-

lium generale Lugdunense indixisset, virosque sanctitate, doctrina, sapientia praestantes

