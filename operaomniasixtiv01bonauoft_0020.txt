vlu SIXTI V. .

e sublimi apostolicae Sedis specula ea aspiciens, digitum Dei , qui facit mirabilia magna
solus, ibi plane esse intellexit. Itaque et sponte sua, et clarae memoriae cherico Roma-
norum Imperatore, Regibus, Rebuspublicis, Ducibus civitatibusque permultis vehemen-
ter requi1Î‡e11tibus, ac omnium fere fidelium consensu efflagitante, de viro praestantissimo
Bonavcntura Episcopo Cardinali in Sanctos referendo, Pontifice Romano dignam cogi-
tationem suscepit. Summa igitur cura, et diligentia vitae illius eximia sanctitate, et
miraculorum veritate examinata, atque comperta, omnibus denique, quae ad eam rem
pertinebant, rite, recteque actis ad Dei gloriam, et Ecclesiae catholicas exaltationem pro
sua summa, eique a Deo in beato Petro Apostolo tradita potestate, eumdem beatum
Bonaventuram dc fratrum suorum S. R. E. Cardinalium , et Praelatorum omnium con-
sensu in Sanctos retulit, et in sanctorum confessorum, Pontificum, Doctorum numerum
adscripsit, atquc aggregavit, ejusque festum anniversarium diem secunda mensis J ulii
Dominica die celebrari, officiumque de eo, veluti de 'Confessore Pontifice Doctore, in
universa Ecclesia recitari jussit, aliis item decretis adjectiS, quae in ejusdem Sixti litteris
plenius continentur. Et quamvis gloriosus hic Doctor S. Bonaventura, et in Ecclesia
catholica celeberrimus sit, et in coelo maxime resplendeat, ubi corona illa est coronatus,
quam repromisit Deus diligentibus se, nec ulla humana re indigeat, qui bonis illis cum
Christo perfruitur, quae nee oculus vidit , nee in cor hominis ascenderunt, urget nos
tamen charitas Christi, et ardens quidam devotionis affectus, quo erga eum ineunte fere
, aetate perpetuo exarsimus, ut de ejus sanctitate et doctrina magis magisque propaganda,
atque illustranda, quantum cum Domino possumUS, cogitemus. Movemur quidem, ut
par est, sancta cum eo communione seraphicae Religionis nostrae , in qua educati , et tot
annos versati sumUS, et cui tanquam matri optime meritae omnia pietatis, et grati animi
monimenta praestare debemus, Sed multo magis movent nos Dei gloria , pastorale offi-
cium, quod gerimuS, viri sanctissimi pro Ecclesia Dei tot suscepti labores, tot illustria
merita, tanta cum Romana Ecclesia conjunctio, in cujus amplissimo ordine et senatu ,
summa cum laude consedit. Denique movet nos Ecclesiae universalis utilitas , quae ex
tanti Doctoris eruditione semper major et uberior capi potest, praesertim cum haeretico-
rum insidiae, et diabolicae machinationes , quibus sacram Theologiam , quae scholastica
appellatur, hoc luctuoso saeculo oppugnant vehementissime, nos magnopere admoneant,
ut eamdem Theologiam, qua nihil Ecclesiae Dei fructuosius , omni studio retineamus,
illustremus, propagemus. Divino enim illius munere, qui solus dat Spiritum scientiae ,
sapientiae, et intellectus, quique Ecclesiam suam per saeculorum aetates, prout opus est,
novis beneficiis auget, novis praesidiis instruit, inventa est a majoribus nostris sanctissi-
mis viris Theologia scholastica, quam duo potissimum gloriosi Doctores, angelicus
S. ThomaS, et seraphicus S. Bonaventura, clarissimi hujus facultatis professores, et

primi inter eos, qui in Sanctorumnumerum relati sunt, excellenti ingenio, assiduo stu-

