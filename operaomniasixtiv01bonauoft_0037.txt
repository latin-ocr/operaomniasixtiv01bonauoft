DIATRIBA. xxv

Itemque Aquinatem non minus , quam Bonaventuram ex albo doctorum expungit Ou-
dinus, quia uterque nescierit linguas, quas appellant exoticas, et critices artis leges ne-
glexerit: quasi pluris in doctore facienda sit φιλολογία, quam verae sapientiae cognitio, Quid?
quod ne Augustinus ipse exoticas didicit linguas. Testis θεῖ Petrus Castellanus in Vita ejus-
dem , quam deinde optimis notis illustravit Baluzius ¹. Minime qmque doctores Ecclesiae
habendi essent, qui, ut altiora adipiscerentur, minora comtempsere. Caeterum linguarum
exoticarum inscitia, non Jam Doctori nostro, secl aetati , in qua vixit, vertenda est vitio.
Ac ne id a nobis false dictum putes , pereruditam commemoramus epistolam , quam vir
clarissimus Hieronymus Gradonius clericus regularis composuit2, in qua cum vetustis
documentis, tum firmis demonstrationibus ad evidentiam ostendit, octo in Italiae partibus
ad summum extitisse viros„ qui seculo tertio decimo saperent graece. Quid? in Italia so-
lum? quinimo in Galliis , in Anglia , inque ceteris mundi regionibus. Testis rei huJus est
Fr. Rogerus Baco Minorita , in opere suo ad Clementem IV, quod anno praeterito (1750)
Venetis typis committendum curavimus. Verum quid attinet confutare ista? quae cum levia
sint, uno , ut ita dicamus , flatu , in fumum abeunt. Multo nobis praestat graviora perse—
qui, quam h‘aec levissima Oudini commenta refutare.

Recte praecipere videntur, qui monent, ut in deligendis atque discernendis operibus,
ea pro certis minime habeamus, quae maxime disJ'uncta sunt, atque omnino contraria.
Fieri enim non potest, ut unus idemque auctor, nisi mente captus sit, non cohaerentia scri-
bat. Hic opus non est exemplo , quocum probemus , complura esse Opuscula , quae licet
Bonaventurae nomen prae se ferant , e diametro tamen opponuntur iis, quae ille in certis
operibus docet. Sed haec prolixe tractabimus loco suo. Quid modo de scribendi genere di-
cam? Tametsi scriptores seculi tertii decimi constantem in scribendo orationis stylum non
usurparint, si tamen penitius scribendi modus introspiciatur, non erit ita difficile ‚ ut eo-
rum scriptionis ordinem , atque texturam deprehendere nou possimus. Si igitur Bonaven-
turae Commentaria legas , in descriptionibus scriptorem videas pressum , in responsis re-
dundantem , in controversiis dirimendis firmum ‚ in confutando argutum et urbanum , in
asserendo feracem et solidum. « Profundus est, inquit Joannes Trithemius, non verbosus3
subtilis , non curiosus3 disertus, non vanus; flammantia, uon inflantia verba proferens :
unde securius legitur, facilius ab amante intelligitur3 utilius frequentatur, dulcius , et
fructuosius retinetur ³. >³ Caeterum, ut de vocum usu aliqua dicamus, Bonaventurae sermo
nec ita vulgaris est, ut Latii nihil habeat , nec ita demissus , ut nibil lucernae oleat. Com-
plures, fatemur, in Bonaventurae libris leguntur voceS, quae longe a Latio abesse viden-
tur. Sed haec Bonaventurae danda venia est, qui a corruptis et perturbatis lacunis hauserit
omnia. Quo probe stabilito , illud quisque intelligit per se , quod supposititia illa. opuscula
habenda sint, quae lutulentam latinitatem continere videantur. Quod si opusculorum col-
lectores editoresque considerassent, tantam credimus opusculorum copiam , quantam cer-
nimus, S. Doctori neutiquam adscripsissent.

Nec facile audiendi sunt nomenclatores illi, qui in asserendis Bonaventurae operibus,
non alio fundamento innituntur, quam antiquis editionibus : nisi forte praesidium petant
vel a testibus probatis, vel ab antiquis documentiS, quibus negare fidem , nimis leve. In
quam sane syrtim saepissime offendit OudinuS, cui, cum testium auctoritas aliquando dees-
set, sibi satis praesidii esse antiqua exemplaria arbitratus fuit. Sed quam vehementer erra-
verit Oudinus, visuri erimus loco suo. Vera autem ratio, cur in stabiliendis Bonaventurae

¹ Paris„ in-8‚ ann. 1674. - 2 Venet. an. 1743.
3 De Scrz'ptor. eccles„ Paris, 1612, fol. (ΠΙ.

