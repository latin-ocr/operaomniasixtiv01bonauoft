ENCYCLICAE LITTERAE. vu
perquireret, quorum forti et fideli opera ad rei maximae tractationem, atque explica-
tionem uteretur, duo in primis clarissima illius aetatis lumina, e duobus florentissimis
ordinibus Praetlicatorum et Minorum delegit Sanctos, Thomam, et Bonaventuram, quos
ad se ire jussit. Sed cum alter in ipso itinere in morbum incidisset, atque ad gloriae 00-
ronam feliciter evolasset, S. Bonaventura Lugdunum profectus humanissime exceptus est
a Romano Pontifice Gregorio, qui in ejus virtute et sapientia ita acquiescebat, ut Concilii
recte dirigendi , et administrandi partes ei praecipue tribuendas esse decerneret. Quare
ex publica Ecclesiae utilitate, et necessitate ‚ ut majori cum dignitate et auctoritate Con-
cilii rebus non solum interesset, sed praeesset3 statuit lucernam ardentem et lucentem
supra excelsum candelabrum ponere, ut in domo Dei magis luceret. Itaque S. 1301101011-
turam nullos honores appetentem, fugientem potius, sed Christi Vicario obtemperantem,
nullosque pro Ecclesia labores subire recusantem, tantpiam in totius orbis terrae theatro
in sacrum Cardinalium Collegium, et in Episcoporum ordinem statim cooptavit. Nam
ecclesiae Albanensi illum praefecit, qui honos antiquioribus Presbyteris Cardinalibus
tribui solet. Qua ille amplissima dignitate auctus universam in Dei gloriam, et Ecclesiae
utilitatem contulit ε etenim in rebus Concilii arduis operam egregiam praestitit, catho-
licam fidem constantissime defendit ‚ pravas opiniones acerrime refutavit , ejusdemque
prudentia, doctriua, sanctitate, orationibus Gregorii Pontificis pastoralis sollicitudo
tantopere adjuta est, ut sublato per Dei misericordiam schismatis dissidio , Michael Pa-
laeologus Graecorum Imperator, orientalesque nationeS, ad apostolicae Sedis obedientiam,
unitatem, communionemque redierint : ac denique dignus habitus est , quem Graeci
Eutychii nomine appellarent. Merito igitur cum paulo post in eodem Concilio fortissimus
Christi athleta ex hujus vitae peregrinatione ad coelestem patriam emigrasset, omnes
ejus mortem doluerunt , omnes communem jacturam deplorarunt, omnes illius funus
lacrymis et laudibus ornarunt : sed unus praeter ceteros viri sanctissimi vitam integer-
rime actam , mores probatissimos, labores permultos pro Ecclesia susceptos , doctrinam
in 1110 ipso Concilio spectatam insigni laudatione verissime celebravit. Is fuit piae me-
moriae Petrus Cardinalis a Tarantasia, vir eruditione, ct christiana eloquentia praestans,
qui postea ad Pontificatus fastigium evectus, Innocentius Papa V est appellatus. Ipse
vero summus Pontifex Gregorius X ex intimi animi sensibus amissum fratrem, adjuto-
rem, et consiliarium fidelissimum dolens palam gravibus verbis testificatus est, catho-
licam Ecclesiam, quae ex tanti viri pietate, et doctrina fructus uberrimos acceperat,
magnam illius morte jacturam fecisse. Sed vere a Spiritu Sancto dictum est : In memoria
oeterna erit justus .· nam qui in vita illustris fuerat , multo post mortem factus est illus-
trior, Deo, qui admirabilis, et gloriosus est in Sanctis suis, signis compluribus, ac pro-
digiis, et miraculis maxime insignibus servi sui sanctitatem comprobante. Quorum

miraculorum fama cum apud omnes percrebresceret, idem Sixtus praedecessor noster

