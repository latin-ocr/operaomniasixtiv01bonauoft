ENCYCLICAE LITTERAE. ix

dio, magnis laboribus et vigiliis excoluerunt, atque ornarunt, eamque optime dispositam,
multisque modis praeclare explicatam posteris tradiderunt : et hujus quidem tam salutaris
cognitio, et exercitatio, quae ab uberrimis divinarum Litterarum, summorum Pontificum,
sanctorum Patruin, et Conciliorum fontibus dimanat, semper certe maximum Ecclesiae
adjumentum afferre potuit, sive ad Scripturas ipsas vere et sane intelligendaS, et inter-
pretandaS, sive ad Patres securius et utilius perlegendos, et explicandos, sive ad varios
errores ‚ et haereses detegendas, et refellendas. His vero novissimis diebus, quibus jam
advenerunt tempora periculosa ab Apostolo descripta, et homines blasphemi, superbi,
‚ seductores proficiunt in pejus, errantes, et alios in errorem mittentes, sane catholicae
fidei dogmatibus confirmandis, et haeresibus confutandis pernecessaria est. Et profecto
rem ita se habere ipsimet veritatis inimici sunt judices, quibus Theologia scholastica
maxime est formidolosa, qui profecto intelligunt, apta illa , et inter se nexa rerum et
causarum cohaerentia illo ordine, et dispositione, tanquam militum in pugnando instruc-
tione, illis dilucidis definitionibus et distinctionibus , illa argumentorum firmitate, et
acutissimis disputationibus lucem a tenebris, verum a falso distingui, eorumque men—
dacia multis praestigiis et fallaciis involuta, tanquam veste detracta, patefieri, ac denu-
dari. ‚ Quanto igitur magis illi hanc munitissimam scholastica} Theologiae arcem oppu-
gnare , et evertere conantur, tanto magis nos decet hoc invictum fidei propugnaculum
defendere, et haereditatem patrum nostrorum conservare et tueri, et acerrimos veritatis
defensores meritis honoribus, quantum possumus, decorare. Quamobrem, ut seraphici
Doctoris eruditio ad multorum utilitatem latius diffundatur, et ex ejus libris et operibus
erudi ti et studiosi viri copiosiores , suavioresque in dies fructus capiant, quod ad ipsius
Sancti, quanquam in coelo beatissimi, gloriam aliquam facere non est dubitandum ,
primum quidem in alma Urbe nostra in hac Basilica SS. duodecim Apostolorum
S. Bonaventurae Collegium instituimus , in quo ex hujus praecipue eximii, devotique
Doctoris operibuS, et commentariis sacra Theologia publice explicetur: deinde etiam
opera illius omnia, quse inveniri potuerunt partim nondum edita, nostraque auctoritate,
et impensis undique conquisita, partim jam evulgata simul omnia decenti forma, et
quam emendatissime imprimi, et e typographia nostra Vaticana in lucem emitti cura-
mus. Quod autem ab ipso Pontificatus nostri initio , Deo, ut pie credimus, inspirante,
constanter proposuimus, sancti hujus Doctoris nomen et merita gloriosa apud omnes
pro viribus celebrare, fideliumque erga eum venerationem augere, et amplificare , sane
ad id quoque non mediocriter excitati sumus exemplo sanctae memoriae Pii Papae· V,
praedecessoris nostri de christiana Republica optime meriti, et quem ut parentem adhuc
reveremur et colimus. Is enim religiosa pietate , et singulari devotione permotus, qua
afficiebatur erga S. Thomam de Aquino ordinis sui decus, et Ecclesiae catholicae orna-
mentum, cupiens eodem modo eumdem Sanctum ob ejus praestantissima in Ecclesiam

